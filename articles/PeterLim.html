<!DOCTYPE html>
<html lang="ca">
<head>
    <meta charset="UTF-8">
    <link rel="stylesheet" href="../styles/styles.css">
    <meta name="viewport" content="width=device-width, initial-scale=1.0">
    <meta name="description" content="La Remuntada - Una web dedicada al món del futbol amb notícies, estadístiques i opinions">
    <meta name="keywords" content="futbol, la remuntada, esports, notícies, estadístiques">
    <meta name="author" content="La Remuntada">
    <link rel="icon" href="../assests/logo.png" type="image/x-icon">
    <title>La Remuntada</title>
</head>

    <header class="site-header">
        <div class="header-container">
            <h1 class="site-title">La REMUNTADA</h1>
    
            <!-- Barra de navegación -->
            <nav class="site-nav">
                <ul>
                    <li><a href="../index.html">Inici</a></li>
                    <li><a href="../articles.html">Articles</a></li>
                    <li><a href="../contacte.html">Contacte</a></li>
                </ul>
            </nav>
        </div> 
    </header>
    <body>
        <main>
            <article class="featured-article">
                <h3>La joguina de Peter Lim</h3>
                <h2 class="subtitol">La gestió de l’empresari de Singapur està portant al València a la ruïna</h4>
                <h5 class="autor">Josep Rhys, 30/1/2025</h5>
                <img class="featured-image" src="../assests/portadasense text peter lim.png" alt="foto de Piqué i Rubiales.">
                <section class="article-content">
                    <p>Ni en el pitjor dels malsons els aficionats valencianistes somiaven en una situació com aquesta. Cuers i un altre any en el qual hauran de suar tinta xinesa per mantenir la categoria. Peter Lim, propietari del club, fa d’ell el què vol per acontentar els seus capricis, obviant a tot un seguit de valencians que veuen com el seu club se’n va a la ruïna a mans d’un multimilionari de Singapur que no comparteix la mateixa passió. Però cal recordar que un dia Peter Lim va ser l’esperança d’una ciutat. Els inicis del segle pel València van ser increïbles. Dues lligues, una copa, dues finals de Champions i fins i tot una Supercopa d’Europa. Però aquests èxits van venir acompanyats d’un deute que superava els 300 milions i un estadi en construcció amb les obres parades, va obligar l'any 2013 a buscar un comprador que sanegés els deutes. Malgrat els problemes econòmics, l’equip continuava col·locant-se entre els 4 primers pràcticament cada temporada, el que va despertar l'interès de diversos compradors. Al final, el 2014 l’elegit va ser un ric empresari de Singapur, Peter Lim, que feia temps que s’interessava per adquirir un club en el món del futbol. Lim va ser rebut massivament als carrers de la capital del Túria. Un inici esperançador que a poc a poc va anar-se tornant cada vegada més gris.
                    </p>
                    
                    <p>La realitat és que l’arribada de Lim a terres espanyoles no va passar desapercebuda, en un inici de mandat on el singapurès va voler donar un cop sobre la taula per deixar clar el seu poder econòmic. Fitxatges estelars com Enzo Pérez, Otamendi, Rodrigo o Negredo i més de 100 milions en fitxatges van catapultar al València a ser el quart millor equip d’Espanya. Però aquests fitxatges no van comptar amb l’aprovació ni del president Amadeo Salvo ni del director esportiu Rufete, que van dimitir a final de temporada després de veure la nova manera de gestionar el club. Lim prenia les decisions que volia, juntament amb el seu cercle pròxim, en el qual estava Mendes, i no es deixava aconsellar per la gent que portava tota la vida al club. Ja l’any 2017, amb dues temporades mediocres del conjunt valencià, els aficionats van començar a protestar per aquesta gestió del màxim propietari, i Peter Lim va decidir actuar. Per la següent temporada va contractar a un experimentat Mateu Alemany de director esportiu per intentar redirigir la situació del club i calmar les ànsies de sang de tots aquells aficionats que ja començaven a deixar anar la icònica frase de “Lim go home”. I va ser tot un èxit. Alemany va col·locar d’entrenador a Marcelino i, juntament amb un desembols enorme en fitxatges com Guedes, Kondogbia o Gameiro, el València va classificar dos anys seguits a la Champions, i ho va acompanyar d’una Copa del Rei. Però Peter Lim volia més poder, i després d’alguns desacords entre els dos creadors del projecte i algunes declaracions públiques en contra del president, tant Marcelino com Alemany van ser destituïts. Lim, tornava a demostrar que ell estava per sobre del València, i que tot es faria a la seva manera. Aquesta decisió canviaria el rumb de l’equip fins a l’actualitat.
                    </p>

                    <img class="featured-image2" src="../assests/Alemany i Marcelino.png" alt="Fotografia de Rubiales, President de la Fedreació Española de futbol aleshores.">
                    <p>Des d’aquell moment el València no ha tornat a trepitjar competicions europees, i només s’està salvant del descens gràcies a una generació de nanos del planter que s’han carregat a les espatlles al club que estimen. Javi Guerra, Fran Pérez, Mosquera i companyia estan mantenint viu a un club que fa anys que no compta amb cap mena d’inversió en fitxatges. A més, el Nou Mestalla encara espera que es continuïn les obres que un dia es van iniciar i la situació econòmica del club és alarmant. Quasi 300 milions en deute i d'ençà que va arribar Lim només una temporada amb beneficis, malgrat la sortida multimilionària de molts dels pilars de l’equip com Ferran Torres, Rodrigo, Carlos Soler o Guedes. I és que per un home tan poc necessitat de diners, aquest és el menor dels problemes. Fins i tot ha arribat a declarar al Financial Times que el club li serveix per generar contactes i que simplement li agrada tenir un club de futbol en el seu domini. El “Lim go home” està més viu que mai a València, però de moment sembla poc probable la sortida de l’empresari singapurès del Túria en un futur pròxim.
                    </p>

                
                </section>
                <div class="linkarticles">
                <a href="../articles.html" target="_blank">Més Articles</a></p>
                </div>
            </article>
        </main>
    </body>   
     <footer>
        <p>&copy; 2024 La Remuntada. Tots els drets reservats. Pàgina web disenyada per Sergi Escarré</p>
    </footer>
</body>
</html>